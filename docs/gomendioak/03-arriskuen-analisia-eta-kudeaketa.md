---
sidebar_position: 3
tags:
  - identifikatu
---

# 3-Arriskuen analisia eta kudeaketa

Mehatxuak ekiditeko, arriskuak modu proaktiboan aztertu eta kudeatu beharko ditugu.

## Zergaitik da garrantzitsua?

- Azterketa honi esker, **erabakiak hartzeko** beharrezko **informazioa** izango dugu
- Arriskuak identifikatuz eta lehentasunak finkatuz, ahal bezain azkarren **arrisku larrienak** arintzeko ekintzak martxan ipintzea posible izango da
- Arriskuak aldez aurretik identifikatuz, **aldez aurreko babes-neurriak** ezartzeko aukera izango dugu

## Zein motako atazak hartzen ditu barne?

- **Antolaketa** mailakoak
- Soluzio **teknikoen** ezarpena

## Gomendio zerrenda

1. **Arriskuen kudeaketa estrategia** bat ezarri, kudeaketa proaktiboa izan dadin. Beti ere etengabeko hobekuntza helburu.
2. Arriskuekin zer ikusia duten prozesuak definitu: **mehatxuen detekzioa**, **ahultasun** edo baldintza kaxkarren **detekzioa**.
3. Arriskuen lehentasunak, ondorioak, tolerantziak eta arriskuen asumitzeak ere kudeatu.
4. Segurtasun mehatxuak eta ahultasunak identifikatu eta minimizatzeko hobekuntza neurriak planifikatu eta bete. Adibidez:
  - Zerbitzarien sistema eragileari eragiten dioten segurtasun eguneraketak automatikoki aplikatu, edo gutxienez alertak ezarri, azpiegitura kudeatzaileak jakin dezan arazo kritiko bat konpontzeko eguneraketa garrantzitsu bat daukala.
  - Erabiltzaileek erabitzen duten ordenagailu guztietan, antibirusa eta sistema eragilearen eguneraketak automatikoki ezarri.

5. Noizbehinka segurtasun auditoriak pasatzea gomendagarria da, kanpo enpresa-eragile baten eskutik
6. Segurtasun kopia prozesua eta berreskuratze prozesua behar bezala dokumentatuak izan, eta aldiro berreskuratze prozedura probatu.
7. Mehatxuez jabetzeko ekintzak: foroak, ikastaroak, etab.

## Baliabideak

- [Txantiloia: arriskuen analisia](../../baliabideak/arriskuen-analisia)
- [Mehatxuen bilduma (Margerit)](../../baliabideak/margerit-mehatxuen-bilduma)

## Loturak

- [Análisis de riesgos en 6 pasos (Incibe)](https://www.incibe.es/empresas/blog/analisis-riesgos-pasos-sencillo)
- [Guía de Gestión de riesgos (Incibe)](https://www.incibe.es/sites/default/files/contenidos/guias/doc/guia_ciberseguridad_gestion_riesgos_metad.pdf)